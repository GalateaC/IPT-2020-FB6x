Питання 1 Побічні електромагнітні випромінювання та наведення (ПЕМВН).
Суть програм створення засобів, захищених від витоку інформації за рахунок ПЕМВН

Методи захисту інформації від витоку по каналу побічних електромагнітних випромінювань та наведень (ПЕМВН) поділяють на пасивні та активні. Пасивні методи захисту дозволяють зменшити рівень інформаційної цінності, або рівень випромінювання випромінюючого інформаційного сигналу ПЕМВН. Активні методи захисту полягають у створенні завад в каналах ПЕМВН, які ускладнюють приймання корисної інформації з перехоплених зловмисником сигналів.

Пасивні методи захисту.

Розрізняють три групи пасивних методів захисту:

● екранування;

● зменшення рівня випромінювань та наведень;

● зменшення рівня інформативної цінності сигналів.

Методи екранування електромагнітного випромінювання є найбільш ефективними методами захисту інформації від ПЕМВН. Вони полягають у розміщенні елементів інформаційної системи, яки створюють електричні, магнітні чи електромагнітні поля в просторово замкнених конструкціях. Способи екранування залежать від особливостей полів, яки виникають в технічних елементах інформаційної системи при проходженні в них електричного струму.
Екранування здійснюється на рівні елементів схем, блоків, засобів, кабельних ліній, приміщень. У залежності від рівня екранування у якості екранів використовуються заземлені металеві, або з металізованим покриттям корпуса, конструкції з листової сталі, металеві сітки та інше.
Методи зменшення рівня випромінювань та наведень ПЕМВН базуються на удосконаленні електричних схем, використанні оптичних каналів зв’язку, удосконаленні конструкцій, використанні фільтрів, використанні гальванічних розв’язок у схемах живлення та інших.
Методи зменшення рівня інформативної цінності сигналів ПЕМВН базуються на спеціальних схемних рішеннях та кодуванні інформації. Спеціальні схемні рішення можуть полягати у заміні послідовних кодів на паралельні, збільшенні довжини регістрів та інше.

(Тимчасові рекомендації з технічного захисту інформації від витоку каналами побічних електромагнітних випромінювань і наводок)
4.3.1 Технічні заходи є основним етапом робіт з технічного захисту ІзОД і полягають у встановленні ОТЗ, забезпеченні ТЗПІ та ДТЗС пристроями ТЗІ.
4.3.2 Під час вибору, встановлення, заміни технічних засобів слід керуватися паспортами, технічними описами, інструкціями з експлуатації, рекомендаціями з установлення, монтажу та експлуатації, що додаються до цих засобів.
4.3.3 ОТЗ повинні розміщуватися, по можливості, ближче до центру будинку або в бік найбільшої частини контрольованої території. Складові елементи ОТЗ повинні розміщуватися в одному приміщенні або в суміжних.
Якщо зазначені вимоги невиконувані, слід вжити додаткових заходів захисту:
- установити високочастотні ОТЗ в екрановане приміщення (камеру);
- установити в незахищені канали зв`язку, лінії, проводи і кабелі спеціальні фільтри та пристрої.
- прокласти проводи і кабелі в екранувальних конструкціях;
- зменшити довжину паралельного пробігу кабелів і проводів різних систем з проводами та кабелями, що несуть ІзОД;
- виконати технічні заходи щодо захисту ІзОД від витоку колами заземлення та електроживлення.
4.3.4 До засобів технічного захисту відносяться:
- фільтри-обмежувачі та спеціальні абонентські пристрої захисту для блокування витоку мовної ІзОД через двопровідні лінії телефонного зв`язку, системи директорського та диспетчерського зв`язку;
- пристрої захисту абонентських однопрограмних гучномовців для блокування витоку мовної ІзОД через радіотрансляційні лінії;
- фільтри мережеві для блокування витоку мовної ІзОД колами електроживлення змінного (постійного) струму;
- фільтри захисту лінійні (високочастотні) для встановлення в лініях апаратів телеграфного (телекодового) зв`язку;
- генератори лінійного зашумлення;
- генератори просторового зашумлення;
- екрановані камери спеціальної розробки.
4.3.5 Для телефонного зв`язку, не призначеного для пересилання ІзОД, рекомендується застосовувати апарати вітчизняного виробництва, сумісні з пристроями захисту. Телефонні апарати іноземного виробництва можуть застосовуватися за умови проходження спецдосліджень і позитивного висновку компетентних організацій системи ТЗІ про їх сумісність з пристроями захисту.
4.3.6 Вибір методів і способів захисту елементів ТЗПІ та ДТЗС, що мають мікрофонний ефект, залежить від величини їх вхідного опору на частоті 1 кГц.
Елементи з вхідним опором менше 600 Ом (головки гучномовців, електродвигуни вентиляторів, трансформатори тощо) рекомендується відключати по двох проводах або встановлювати у розрив кіл пристрої захисту з високим вихідним опором для зниження до мінімальної величини інформативної складової струму.
Елементи з високим вхідним опором (електричні дзвінки, телефонні капсулі, електромагнітні реле) рекомендується не тільки відключати від кіл, а й замикати на низький опір або закорочувати, щоб зменшити електричне поле від цих елементів, зумовлене напругою, наведеною під час впливу акустичного поля. При цьому слід враховувати, що обраний спосіб захисту не повинен порушувати працездатність технічного засобу і погіршувати його технічні параметри.
4.3.7 Високочастотні автогенератори, підсилювачі (мікрофонні, приймання, пересилання, гучномовного зв`язку) та інші пристрої, що містять активні елементи, рекомендується відключати від ліній електроживлення у "черговому режимі" або "режимі чекання виклику".
4.3.8 Підключення пристроїв захисту слід проводити без порушення або зміни електричної схеми і ТЗПІ, і ДТЗС.
4.3.9 Захист ІзОД від витоку кабелями та проводами рекомендується здійснювати шляхом:
- застосування екранувальних конструкцій;
- роздільного прокладання кабелів ОТЗ, ТЗПІ та ДТЗС.
4.3.10 При неможливості виконання вимог щодо рознесення кабелів електроживлення ОТЗ, ТЗПІ та ДТЗС електроживлення останніх слід здійснювати або екранованими кабелями, або від розділових систем, або через мережеві фільтри.
4.3.11 Не допускається утворення петель та контурів кабельними лініями. Перехрещення кабельних трас різного призначення рекомендується здійснювати під прямим кутом одна до одної.
4.3.12 Електроживлення ОТЗ повинно бути стабілізованим за напругою та струмом для нормальних умов функціонування ОТЗ і забезпечення норм захищеності.
У колах випрямного пристрою джерела живлення необхідно встановлювати фільтри нижніх частот. Фільтри повинні мати фільтрацію по симетричних і несиметричних шляхах поширення.
Необхідно передбачити відключення електромережі від джерела живлення ОТЗ під час зникнення напруги в мережі, під час відхилення параметрів електроживлення від норм, заданих в ТУ, та під час появи несправностей у колах електроживлення.
4.3.13 Усі металеві конструкції ОТЗ (шафи, пульти, корпуси роз-подільних пристроїв та металеві оболонки кабелів) повинні бути заземлені.
Заземлення ОТЗ слід здійснювати від загального контуру заземлення, розміщеного в межах контрольованої території, з опором заземлення за постійним струмом відповідно до вимог стандартів.
Система заземлення повинна бути єдиною для всіх елементів ОТЗ і будуватися за радіальною схемою.
Утворення петель і контурів у системі заземлення не допускається.
4.3.14 Екрани кабельних ліній ТЗПІ, що виходять за межі контрольованої території, повинні заземлятися в кросах від загального контуру заземлення в одній точці для виключення можливості утворення петель по екрану та корпусах.
У кожному пристрої повинна виконуватися умова безперервності екрана від входу до виходу. Екрани слід заземляти тільки з одного боку. Екрани кабелів не повинні використовуватися як другий провід сигнального кола або кола живлення.
Екрани кабелів не повинні мати електричного контакту з металоконструкціями. Для монтажу слід застосовувати екрановані кабелі з ізоляцією або одягати на екрани ізоляційну трубку.
У довгих екранованих лініях (мікрофонних, лінійних, звукопідсилювальних) рекомендується ділити екран на ділянки для одержання малих опорів для високочастотних струмів і кожну ділянку заземляти тільки з одного боку.
4.3.15 Вихідні дані для здійснення ТЗІ наведені у додатку 1.
4.3.16 Результати виконання технічних заходів оформляються актом приймання робіт, складеним у довільній формі, підписуються виконавцем робіт і затверджуються керівником організації (підприємства).  


Питання 2 Захист каналів зв’язку
1) Бувають активні та пасивні методи захисту.
Пасивні методи захисту направлені на:
- ослаблення інформаційних сигналів ТЗПІ на межі зони що контролюється до рівнів,
унеможливлюючих їх виділення засобами розвідки на шумовому фоні;
- ослаблення наведень побічних електромагнітних випромінювань ТЗПІ на сторонні
провідники та з’єднувальні лінії ДТЗС, що виходять за межі зони що контролюється
до рівнів, унеможливлюючих їх виділення засобами розвідки на шумовому фоні;
- виключення (ослаблення) просочування інформаційних сигналів ТЗПІ до мереж
живлення що виходять за межі зони що контролюється до рівнів, унеможливлюючих
їх виділення засобами розвідки на шумовому фоні;
Активні методи захисту спрямовані на:
- створення просторових маскуючих електромагнітних завад з ціллю зменшення
відношення сигнал/завада на межі зони що контролюється до рівнів,
унеможливлюючих їх виділення засобами розвідки на шумовому фоні;
- створення маскуючих електромагнітних завад у сторонніх провідниках та
з’єднувальних лініях ДТЗС з ціллю зменшення відношення сигнал/завада на межі зони
що контролюється до рівнів, унеможливлюючих їх виділення засобами розвідки на
шумовому фоні;
Ослаблення побічних електромагнітних випромінювань ТЗПІ та їх наведень у сторонні
провідники здійснюється шляхом екранування та заземлення ТЗПІ та їх ліній заземлення.
Послаблення просочування інформаційних сигналів ТЗПІ до мереж електроживлення
здійснюється шляхом фільтрації інформаційних сигналів.
2)Екранування технічних засобів.
Вузли та елементи електронної апаратури, де мають місце великі напруги при малих
значеннях сили струму, створюють в ближчій зоні електромагнітні поля з здебільш
електричною складовою поля.
Вузли та елементи електронної апаратури, де мають місце малі напруги при великих
значеннях сили струму, створюють в ближчій зоні електромагнітні поля з здебільш
магнітною складовою поля.
Змінні електричні та магнітні поля створюються, також, в з’єднувальних лініях ТЗПІ.
Зниження рівня ПЕМВ здійснюється за рахунок їх екранування.
Відрізняють такі способи екранування:
- електростатичне екранування;
- магнітностатичне екранування;
- електромагнітне екранування.
Електростатичне екранування по суті зводиться до замкнення електростатичного
поля на поверхню металевого екрану з обов’язковим відводом електричних зарядів на
“землю”
Магнітностатичне екранування використовується на низьких частотах, від 0 до 10
кГц.
Електромагнітне екранування використовується на ВЧ.
