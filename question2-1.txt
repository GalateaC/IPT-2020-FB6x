1. Методи захисту телефонних ліній зв’язку;

Якщо інформаційна атака по телефонному каналу здійснюється за рахунок підключення до лінії зв’язку радіозакладного пристрою контактного типу з живленням від самої лінії, тоді такі пристрої змінюють характеристики самої лінії, що може бути зафіксованим приладами або системами аналізу стану телефонної лінії. Отримання такої інформації може бути приводом для висновку про несанкціонований доступ до даної лінії. Наприклад, підключення радіозакладок або телефонних ретрансляторів такого типу призводить до зміни значення живлячої напруги телефонної станції. Причому закладний пристрій може підключатись паралельно і послідовно до лінії зв’язку і в залежності від цього напруга в лінії буде змінюватись на ту чи іншу величину.

Простим методом захисту телефонних ліній є метод обмеження шкідливих сигналів.

Метод грунтується на нелінійності вольт-амперної характеристики напівпровідників (частіше діода) при малих значеннях струмів та напруг. Зустрічно-паралельне підключення двох діодів послідовно до дзвінково-визовного пристрою телефону дозволяє створити умови, перешкоджаючі проникненню у дзвінково-визовний пристрій сигналів з малою амплітудою, або від генераторів з великим внутрішнім опором.

Фільтрація небезпечних сигналів 

Використовується для захисту телефонних апаратів від “ВЧ нав’язування”. Як правило, для захисту телефонних апаратів використовують пристрої,котрі об’єднують фільтр та обмежувач. Це пристрої типу “Экран”, “Гранит-8” і “Гранит-10”, “Корунд”, “Грань-300” та ін.

Відключення апарату від лінії
Є найбільш радикальним методом захисту. Для автоматичного відключення при покладанні слухавки використовують виріб типу “Барьер-М1” . До його складу входять:
- електронний комутатор;
- схема аналізу стану телефонного апарату, наявність сигналів виклику та управління комутатором;
- схема захисту телефонного апарата від високовольтних імпульсів;
Пристрій працює у режимах: черговому, передавання сигналів виклику та робочому. В режимі чергування апарат розв’язує лінію з опором 20 мОм. Напруга на виході пристрою у черговому прийомі складає 5...7 В.